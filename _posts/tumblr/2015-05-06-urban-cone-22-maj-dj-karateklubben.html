---
layout: post
type: photo
title: urban cone 22 maj dj karateklubben
date: '2015-05-06T22:18:43+02:00'
tags:
- news
- DMCMS20282
tumblr_url: http://klubbdinmamma.com/post/123308792825/urban-cone-22-maj-dj-karateklubben
---
<img class="news-photo" src="/tumblr_files/tumblr_nr18q4k2GO1u6k6y5o1_1280.png"/><br/><h1>URBAN CONE - 22 MAJ - DJ: KARATEKLUBBEN</h1>

<div><br/></div><div><br/></div><div>SÄSONGAVSLUTNING</div><div><br/></div><div>Sommaren närmar sig med stormsteg och för att avsluta vårterminen på bästa sätt har Mamma bjudit in artister och skivsnurrare som är mästare på att skapa sommarkänslor, glädje och danskaos bland publiken!</div><div><br/></div><div>LIVE: URBAN CONE</div><div><br/></div><div>2010 var året då gymnasievännerna Emil Gustavsson, Rasmus Flyckt, Magnus Folkö, Tim Formgren och Jacob William Sjöberg bildade bandet Urban Cone. Sedan dess har deras mix av tung synthdisko och feelgood indie spridit sig utanför Sveriges gränser och växt i popularitet världen över.</div><div><br/></div><div>Efter att ha blivit framröstade av TT till årets mest lovande band släppte Urban Cone 2012 debutalbumet &ldquo;Our Youth&rdquo;. Albumet som bland annat innehåller låtarna &ldquo;Freak&rdquo; och &ldquo;Kings and Queens&rdquo; består av en samling låtar som skrivits under de turbulenta tonåren och behandlar bland annat stadsliv och utanförskap. &ldquo;Urban Cone manage that mopey-but-danceable vibe that the Swedes seem to be masters of.&rdquo; skrev musikbloggen Brooklyn Vegan medan den positiva kritiken kring albumet fortsatte att välla in. </div><div><br/></div><div>De senaste åren har bandet turnerat flitigt i USA, Tyskland, Schweiz och Österrike samt gjort framträdanden på festivaler som Roskilde, Peace &amp; Love, Way Out West och Emmaboda. 2014 kom den efterlängtade singeln &ldquo;Sadness Disease&rdquo; och nu senast &ldquo;Come Back To Me&rdquo; som skrivits och framförts tillsammans med världsartisten och vännen Tove Lo. </div><div><br/></div><div>&ldquo;Efter att ha varit ute och turnerat i två års tid så har vi hittat vårt sound. Det har aldrig låtit så här stökigt!&rdquo;, sa Rasmus Flyckt till skivbolaget Universal under en intervju om det senaste albumet Polaroid Memories som släpptes den 29 april i år. Redan innan släppet hade albumet hunnit höjas till skyarna av GAFFA som gav det 6/6 med kommentarerna &ldquo;Polaroid Memories är själfylld eufori&rdquo; och &ldquo;2015 kan lika gärna bomma igen direkt, årets album är redan här&rdquo;.</div><div><br/></div><div>Redan 2012 hade Mamma äran att få besök av stockholmssönerna som då framförde sin elektropop med de distinkta gitarrslingorna till en mindre låtrepertoar. Från scener i New York, Los Angeles, Hamburg och Berlin med ytterligare ett albumsläpp i ryggen kommer nu Urban Cone tillbaka för att erövra Mammas scen i Linköping den 22 maj!</div><div><br/></div><div>DJ: KARATEKLUBBEN</div><div><br/></div><div>Sist Urban Cone besökte Mamma stod våra Norrköpingsvänner Robin Hjärtslag, Kalle Kobra och Amanda Wahlqvist bakom skivspelarna, och varför ändra på ett vinnande koncept? På hemmaplan styr de klubbarna KARATEKLUBBEN XL och DJUNGELKLUBBEN som bidrar till det levande musiklivet i grannstaden. I Linköping piskar de ofta upp stämningen på dansgolvet tillsammans med SWEAT!COLLECTIVE. Den här säsongsavslutningen kan vi förvänta oss de fetaste beatsen, den poppigaste popen och hits som man bara måste dansa och sjunga med i! </div><div><br/></div><div>* Fredagen den 22 maj</div><div>* 22.00 - 03.00</div><div>* Nationernas hus</div><div>* 100/85 kr (medlem)</div><div>* Konsert kl. 23:30</div><div><br/></div><div>Biljetter köps i dörren. Inget förköp. Kontanter gäller!</div><div>VARMT VÄLKOMNA!</div>
